Discussion Title: Demokracie je lepší než monarchie

1. Demokratická republika je lepší státní uspořádání než neparlamentní monarchie
1.1. Pro: Díky tomu, že se v demokracii na vládě podílejí občané, bude stát více odpovídat jejich představám, bude méně revolucí a celkově šťastnější život.
1.2. Con: Lidé žijící v monarchii mají méně starostí.
1.2.1. Con: Objektivně nepodložený výrok. Nesouvisející skutečnosti.
1.3. Con: Demokracie trpí na nestálost politického směřování a absenci dlouhodobých vizí – po volbách se vystřídají vládnoucí strany a dosavadní plány padnou. V moharchii je kontinualita zajištěna jediným vládcem, který má na na politiku stále stejný názor.
1.4. Pro: Politikům vždy hrozí, že budou za špatné kroky „potrestáni“ nezvolením. Jsou tedy nuceni své kroky ospravedlňovat a nemůžou si dovolit všechno. V monarchii podobný kontrolní mechanismus chybí.
1.5. Pro: V monarchii je moc koncentrovaná v rukou jednoho vládce a hrozí zvrhnutí v tyranii.
1.6. Pro: Demokracie je otevřená změně a rychle reaguje na změnu společenských poměrů. Monarchie by se těmto změnám přizpůsobila pomaleji, nebo vůbec, pokud jsou v rozporu s názorem panovníka.
1.7. Con: Základní princip demokracie – že hlas každého občana má stejnou váhu – nereflektuje fakt, že každý občan rozumí politické situaci do jiné míry, někteří dokonce vůbec. Panovník, který je odmalička zasvěcován do fungování politiky, má lepší předpoklady vědět, co je třeba udělat.
1.7.1. Con: Původ ani výchova nemůžou zajistit, že bude panovník inteligentní a kompetentní vést stát. Může dojít situaci, že celý národ ví, že právoplatný nástupce se na trůn nehodí, nemohou s tím ale nic dělat. V demokracii by jednoduše zvolili někoho vhodnějšího.